<!DOCTYPE html>
<html lang="am">
<head>
<meta charset="UTF-8" />
<link rel="stylesheet" href="abyssinica.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>መጽሐፍ ቅዱስ የሉቃስ ወንጌል ፩</title>
<meta name="keywords" content="መጽሐፍ ቅዱስ, amh, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>የሉቃስ ወንጌል</a></li>
<li><a href='MRK16.htm'>&lt;</a></li>
<li><a href='LUK.htm'>፩</a></li>
<li><a href='LUK02.htm'>&gt;</a></li>
</ul>
<div class="main">
<div class='mt'>የሉቃስ ወንጌል  
</div><div class='chapterlabel' id="V0"> ፩</div><div class='p'> <span class="verse" id="V1">፩-፭&#160;</span>በይሁዳ ንጉሥ በሄሮድስ ዘመን ከአብያ ክፍል የሆነ ዘካርያስ የሚባል አንድ ካህን ነበረ፤ ሚስቱም ከአሮን ልጆች ነበረች፥ ስምዋም ኤልሳቤጥ ነበረ።  <span class="verse" id="V6">፮&#160;</span>ሁለቱም በጌታ ትእዛዝና ሕግጋት ሁሉ ያለ ነቀፋ እየሄዱ በእግዚአብሔር ፊት ጻድቃን ነበሩ።  <span class="verse" id="V7">፯&#160;</span>ኤልሳቤጥም መካን ነበረችና ልጅ አልነበራቸውም፤ ሁለቱም በዕድሜያቸው አርጅተው ነበር።  <span class="verse" id="V8">፰&#160;</span>እርሱም በክፍሉ ተራ በእግዚአብሔር ፊት ሲያገለግል፥  <span class="verse" id="V9">፱&#160;</span>እንደ ካህናት ሥርዓት ወደ ጌታ ቤተ መቅደስ ገብቶ ለማጠን ዕጣ ደረሰበት።  <span class="verse" id="V10">፲&#160;</span>በዕጣንም ጊዜ ሕዝቡ ሁሉ በውጭ ቆመው ይጸልዩ ነበር።  <span class="verse" id="V11">፲፩&#160;</span>የጌታም መልአክ በዕጣኑ መሠዊያ ቀኝ ቆሞ ታየው።  <span class="verse" id="V12">፲፪&#160;</span>ዘካርያስም ባየው ጊዜ ደነገጠ፥ ፍርሃትም ወደቀበት።  <span class="verse" id="V13">፲፫&#160;</span>መልአኩም እንዲህ አለው። ዘካርያስ ሆይ፥ ጸሎትህ ተሰምቶልሃልና አትፍራ ሚስትህ ኤልሳቤጥም ወንድ ልጅ ትወልድልሃለች፥ ስሙንም ዮሐንስ ትለዋለህ።  <span class="verse" id="V14">፲፬&#160;</span>ደስታና ተድላም ይሆንልሃል፥ በመወለዱም ብዙዎች ደስ ይላቸዋል።  <span class="verse" id="V15">፲፭&#160;</span>በጌታ ፊት ታላቅ ይሆናልና፥ የወይን ጠጅና የሚያሰክር መጠጥ አይጠጣም፤ ገናም በእናቱ ማኅፀን ሳለ መንፈስ ቅዱስ ይሞላበታል፤  <span class="verse" id="V16">፲፮&#160;</span>ከእስራኤልም ልጆች ብዙዎችን ወደ ጌታ ወደ አምላካቸው ይመልሳል።  <span class="verse" id="V17">፲፯&#160;</span>እርሱም የተዘጋጁትን ሕዝብ ለጌታ እንዲያሰናዳ፥ የአባቶችን ልብ ወደ ልጆች የማይታዘዙትንም ወደ ጻድቃን ጥበብ ይመልስ ዘንድ በኤልያስ መንፈስና ኃይል በፊቱ ይሄዳል።  <span class="verse" id="V18">፲፰&#160;</span>ዘካርያስም መልአኩን። እኔ ሽማግሌ ነኝ ምስቴም በዕድሜዋ አርጅታለችና ይህን በምን አውቃለሁ? አለው።  <span class="verse" id="V19">፲፱&#160;</span>መልአኩም መልሶ። እኔ በእግዚአብሔር ፊት የምቆመው ገብርኤል ነኝ፥ እንድናገርህም ይህችንም የምሥራች እንድሰብክልህ ተልኬ ነበር፤  <span class="verse" id="V20">፳&#160;</span>እነሆም፥ በጊዜው የሚፈጸመውን ቃሌን ስላላመንህ፥ ይህ ነገር እስከሚሆን ቀን ድረስ ዲዳ ትሆናለህ መናገርም አትችልም አለው።  <span class="verse" id="V21">፳፩&#160;</span>ሕዝቡም ዘካርያስን ይጠብቁት ነበር፤ በቤተ መቅደስም ውስጥ ስለ ዘገየ ይደነቁ ነበር።  <span class="verse" id="V22">፳፪&#160;</span>በወጣም ጊዜ ሊነግራቸው አልቻለም፥ በቤተ መቅደስም ራእይ እንዳየ አስተዋሉ፤ እርሱም ይጠቅሳቸው ነበር፤ ድዳም ሆኖ ኖረ።  <span class="verse" id="V23">፳፫&#160;</span>የማገልገሉም ወራት ሲፈጸም ወደ ቤቱ ሄደ።  <span class="verse" id="V24">፳፬-፳፮&#160;</span>በስድስተኛውም ወር መልአኩ ገብርኤል ናዝሬት ወደምትባል ወደ ገሊላ ከተማ፥  <span class="verse" id="V27">፳፯&#160;</span>ከዳዊት ወገን ለሆነው ዮሴፍ ለሚባል ሰው ወደ ታጨች ወደ አንዲት ድንግል ከእግዚአብሔር ዘንድ ተላከ፥ የድንግሊቱም ስም ማርያም ነበረ።  <span class="verse" id="V28">፳፰&#160;</span>መልአኩም ወደ እርስዋ ገብቶ። ደስ ይበልሽ፥ ጸጋ የሞላብሽ ሆይ፥ ጌታ ከአንቺ ጋር ነው፤ አንቺ ከሴቶች መካከል የተባረክሽ ነሽ አላት።  <span class="verse" id="V29">፳፱&#160;</span>እርስዋም ባየችው ጊዜ ከንግግሩ በጣም ደነገጠችና። ይህ እንዴት ያለ ሰላምታ ነው? ብላ አሰበች።  <span class="verse" id="V30">፴&#160;</span>መልአኩም እንዲህ አላት። ማርያም ሆይ፥ በእግዚአብሔር ፊት ጸጋ አግኝተሻልና አትፍሪ።  <span class="verse" id="V31">፴፩&#160;</span>እነሆም፥ ትፀንሻለሽ ወንድ ልጅም ትወልጃለሽ፥ ስሙንም ኢየሱስ ትዪዋለሽ።  <span class="verse" id="V32">፴፪&#160;</span>እርሱ ታላቅ ይሆናል የልዑል ልጅም ይባላል፥ ጌታ አምላክም የአባቱን የዳዊትን ዙፋን ይሰጠዋል፤  <span class="verse" id="V33">፴፫&#160;</span>በያዕቆብ ቤትም ላይ ለዘለላም ይነግሣል፥ ለመንግሥቱም መጨረሻ የለውም።  <span class="verse" id="V34">፴፬&#160;</span>ማርያምም መልአኩን። ወንድ ስለማላውቅ ይህ እንዴት ይሆናል? አለችው።  <span class="verse" id="V35">፴፭&#160;</span>መልአኩም መልሶ እንዲህ አላት። መንፈስ ቅዱስ በአንቺ ላይ ይመጣል፥ የልዑልም ኃይል ይጸልልሻል ስለዚህ ደግሞ ከአንቺ የሚወለደው ቅዱስ የእግዚአብሔር ልጅ ይባላል።  <span class="verse" id="V36">፴፮&#160;</span>እነሆም ዘመድሽ ኤልሳቤጥ፥ እርስዋ ደግሞ በእርጅናዋ ወንድ ልጅ ፀንሳለች፥ ለእርስዋም መካን ትባል ለነበረችው ይህ ስድስተኛ ወር ነው፤  <span class="verse" id="V37">፴፯&#160;</span>ለእግዚአብሔር የሚሳነው ነገር የለምና።  <span class="verse" id="V38">፴፰&#160;</span>ማርያምም። እነሆኝ የጌታ ባሪያ እንደ ቃልህ ይሁንልኝ አለች። መልአኩም ከእርስዋ ሄደ።  <span class="verse" id="V39">፴፱&#160;</span>ማርያምም በዚያ ወራት ተነሥታ ወደ ተራራማው አገር ወደ ይሁዳ ከተማ ፈጥና ወጣች፥  <span class="verse" id="V40">፵&#160;</span>ወደ ዘካርያስም ቤት ገብታ ኤልሳቤጥን ተሳለመቻት።  <span class="verse" id="V41">፵፩&#160;</span>ኤልሳቤጥም የማርያምን ሰላምታ በሰማች ጊዜ ፅንሱ በማኅፀንዋ ውስጥ ዘለለ፤ በኤልሳቤጥም መንፈስ ቅዱስ ሞላባት፥  <span class="verse" id="V42">፵፪&#160;</span>በታላቅ ድምፅም ጮኻ እንዲህ አለች። አንቺ ከሴቶች መካከል የተባረክሽ ነሽ፥ የማኅፀንሽም ፍሬ የተባረከ ነው።  <span class="verse" id="V43">፵፫&#160;</span>የጌታዬ እናት ወደ እኔ ትመጣ ዘንድ እንዴት ይሆንልኛል?  <span class="verse" id="V44">፵፬&#160;</span>እነሆ፥ የሰላምታሽ ድምጽ በጆሮዬ በመጣ ጊዜ ፅንሱ በማኅፀኔ በደስታ ዘሎአልና።  <span class="verse" id="V45">፵፭&#160;</span>ከጌታ፤ የተነገረላት ቃል ይፈጸማልና ያመነች ብፅዕት ናት።  <span class="verse" id="V46">፵፮&#160;</span>ማርያምም እንዲህ አለች።  <span class="verse" id="V47">፵፯&#160;</span>ነፍሴ ጌታን ታከብረዋለች፥ መንፈሴም በአምላኬ በመድኃኒቴ ሐሴት ታደርጋለች፤  <span class="verse" id="V48">፵፰&#160;</span>የባሪያይቱን ውርደት ተመልክቶአልና። እነሆም፥ ከዛሬ ጀምሮ ትውልድ ሁሉ ብፅዕት ይሉኛል፤  <span class="verse" id="V49">፵፱&#160;</span>ብርቱ የሆነ እርሱ በእኔ ታላቅ ሥራ አድርጎአልና፤ ስሙም ቅዱስ ነው።  <span class="verse" id="V50">፶&#160;</span>ምሕረቱም ለሚፈሩት እስከ ትውልድና ትውልድ ይኖራል።  <span class="verse" id="V51">፶፩&#160;</span>በክንዱ ኃይል አድርጎአል፤ ትዕቢተኞችን በልባቸው አሳብ በትኖአል፤  <span class="verse" id="V52">፶፪&#160;</span>ገዥዎችን ከዙፋናቸው አዋርዶአል፤ ትሑታንንም ከፍ አድርጎአል፤  <span class="verse" id="V53">፶፫&#160;</span>የተራቡትን በበጎ ነገር አጥግቦአል፤ ባለ ጠጎችንም ባዶአቸውን ሰዶአቸዋል።  <span class="verse" id="V54">፶፬-፶፮&#160;</span>ማርያምም ሦስት ወር የሚያህል በእርስዋ ዘንድ ተቀመጠች ወደ ቤትዋም ተመለሰች።  <span class="verse" id="V57">፶፯&#160;</span>የኤልሳቤጥም የመውለጃዋ ጊዜ ደረሰ፥ ወንድ ልጅም ወለደች።  <span class="verse" id="V58">፶፰&#160;</span>ጎረቤቶችዋም ዘመዶችዋም ጌታ ምሕረቱን እንዳገነነላት ሰምተው ከእርስዋ ጋር ደስ አላቸው።  <span class="verse" id="V59">፶፱&#160;</span>በስምንተኛውም ቀን ሕፃኑን ሊገርዙት መጡ፥ በአባቱም ስም ዘካርያስ ሊሉት ወደዱ።  <span class="verse" id="V60">፷&#160;</span>እናቱ ግን መልሳ። አይሆንም፥ ዮሐንስ ይባል እንጂ አለች።  <span class="verse" id="V61">፷፩&#160;</span>እነርሱም። ከወገንሽ ማንም በዚህ ስም የተጠራ የለም አሉአት።  <span class="verse" id="V62">፷፪&#160;</span>አባቱንም ማን ሊባል እንዲወድ ጠቀሱት።  <span class="verse" id="V63">፷፫&#160;</span>ብራናም ለምኖ። ስሙ ዮሐንስ ነው ብሎ ጻፈ። ሁሉም አደነቁ።  <span class="verse" id="V64">፷፬&#160;</span>ያንጊዜም አፉ ተከፈተ መላሱም ተፈታ እግዚአብሔርንም እየባረከ ተናገረ።  <span class="verse" id="V65">፷፭&#160;</span>ለጎረቤቶቻቸውም ሁሉ ፍርሃት ሆነ፤ ይህም ሁሉ ነገር በይሁዳ በተራራማው አገር ሁሉ ተወራ፤  <span class="verse" id="V66">፷፮&#160;</span>የሰሙትም ሁሉ። እንኪያ ይህ ሕፃን ምን ይሆን? እያሉ በልባቸው አኖሩት፤ የጌታ እጅ ከእርሱ ጋር ነበረችና።  <span class="verse" id="V67">፷፯&#160;</span>አባቱ ዘካርያስም መንፈስ ቅዱስ ሞላበትና ትንቢት ተናገረ እንዲህም አለ።  <span class="verse" id="V68">፷፰&#160;</span>የእስራኤል ጌታ አምላክ ይባረክ፥ ጐብኝቶ ለሕዝቡ ቤዛ አድርጎአልና፤  <span class="verse" id="V69">፷፱-፸፩&#160;</span>ማዳኑም ከወደረኞቻችንና ከሚጠሉን ሁሉ እጅ ነው፤  <span class="verse" id="V70">፸፪-፸፮&#160;</span>ደግሞም አንተ ሕፃን ሆይ፥ የልዑል ነቢይ ትባላለህ፥ መንገዱን ልትጠርግ በጌታ ፊት ትሄዳለህና፤  <span class="verse" id="V77">፸፯&#160;</span>እንደዚህም የኃጢአታቸው ስርየት የሆነውን የመዳን እውቀት ለሕዝቡ ትሰጣለህ፤  <span class="verse" id="V78">፸፰&#160;</span>ይህም ከላይ የመጣ ብርሃን በጐበኘበት በአምላካችን ምሕረትና ርኅራኄ ምክንያት ነው፤  <span class="verse" id="V79">፸፱&#160;</span>ብርሃኑም በጨለማና በሞት ጥላ ተቀምጠው ላሉት ያበራል እግሮቻችንንም በሰላም መንገድ ያቀናል።  <span class="verse" id="V80">፹&#160;</span>ሕፃኑም አደገ በመንፈስም ጠነከረ፥ ለእስራኤልም እስከ ታየበት ቀን ድረስ በምድረ በዳ ኖረ። </div><ul class='tnav'>
<li><a href='index.htm'>የሉቃስ ወንጌል</a></li>
<li><a href='MRK16.htm'>&lt;</a></li>
<li><a href='LUK.htm'>፩</a></li>
<li><a href='LUK02.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 1962, 2003 UBS</a></p>
</div>
</div></body></html>
