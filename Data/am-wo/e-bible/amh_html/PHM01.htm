<!DOCTYPE html>
<html lang="am">
<head>
<meta charset="UTF-8" />
<link rel="stylesheet" href="abyssinica.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>መጽሐፍ ቅዱስ ወደ ፊልሞና ፩</title>
<meta name="keywords" content="መጽሐፍ ቅዱስ, amh, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ወደ ፊልሞና</a></li>
<li><a href='TIT03.htm'>&lt;</a></li>
<li><a href='PHM.htm'>፩</a></li>
<li><a href='HEB01.htm'>&gt;</a></li>
</ul>
<div class="main">
<div class='mt'>ወደ ፊልሞና  
</div><div class='chapterlabel' id="V0"> ፩</div><div class='p'> <span class="verse" id="V1">፩&#160;</span>የክርስቶስ ኢየሱስ እስር ጳውሎስ ወንድሙም ጢሞቴዎስ፥ ለተወደደውና አብሮን ለሚሠራ ለፊልሞና፥  <span class="verse" id="V2">፪&#160;</span>ለእኅታችንም ለአፍብያ፥ ከእኛም ጋር አብሮ ወታደር ለሆነ ለአርክጳ፥ በቤትህም ላለች ቤተ ክርስቲያን፤  <span class="verse" id="V3">፫&#160;</span>ከእግዚአብሔር ከአባታችን ከጌታም ከኢየሱስ ክርስቶስ ጸጋና ሰላም ለእናንተ ይሁን።  <span class="verse" id="V4">፬-፮&#160;</span>የእምነትህም ኅብረት፥ በእኛ ዘንድ ያለውን በጎ ነገር ሁሉ በማወቅ፥ ለክርስቶስ ኢየሱስ ፍሬ እንዲያፈራ እለምናለሁ፤  <span class="verse" id="V7">፯&#160;</span>የቅዱሳን ልብ በአንተ ስራ ስለ ዐረፈ፥ ወንድሜ ሆይ፥ በፍቅርህ ብዙ ደስታንና መጽናናትን አግኝቼአለሁና።  <span class="verse" id="V8">፰&#160;</span>ስለዚህ የሚገባውን አዝህ ዘንድ በክርስቶስ ምንም እንኳ ብዙ ድፍረት ቢኖረኝ፥  <span class="verse" id="V9">፱&#160;</span>ይልቁንም እንደዚህ የሆንሁ እኔ ጳውሎስ ሽማግሌው፥ አሁንም ደግሞ የኢየሱስ ክርስቶስ እስር የሆንሁ፥ ስለ ፍቅር እለምናለሁ።  <span class="verse" id="V10">፲-፲፪&#160;</span>እርሱን እልከዋለሁ፤  <span class="verse" id="V13">፲፫&#160;</span>አንተም ልቤ እንደሚሆን ተቀበለው። እኔስ በወንጌል እስራት ስለ አንተ እንዲያገለግለኝ ለራሴ ላስቀረው እፈቅድ ነበር፥  <span class="verse" id="V14">፲፬&#160;</span>ነገር ግን በጎነትህ በፈቃድህ እንጂ በግድ እንዳይሆን፥ ሳልማከርህ ምንም እንኳ ላደርግ አልወደድሁም።  <span class="verse" id="V15">፲፭&#160;</span>ተቀብለህ ለዘላለም እንድትይዘው ስለዚህ ምናልባት ለጊዜው ተለይቶሃልና፤  <span class="verse" id="V16">፲፮&#160;</span>ከእንግዲህ ወዲህ እንደ ባሪያ አይሆንም፥ ነገር ግን ለእኔ በተለየ የተወደደ ወንድም ከሆነ፥ ለአንተማ ይልቅ በስጋውም በጌታም ዘንድ ከባሪያ የሚሻል የተወደደ ወንድም እንዴት አይሆንም።  <span class="verse" id="V17">፲፯&#160;</span>እንግዲህ እንደ ባልንጀራ ብትቈጥረኝ፥ እንደ እኔ አድርገህ ተቀበለው።  <span class="verse" id="V18">፲፰&#160;</span>በአንዳች ነገር የበደለህ ቢኖር ግን ወይም ብድር ያለበት እንደሆነ፥ ይህን በእኔ ላይ ቍጠር፤  <span class="verse" id="V19">፲፱&#160;</span>እኔ ጳውሎስ። እኔ እመልሰዋለሁ ብዬ በእጄ እጽፋለሁ፤ ከዚህም በላይ ለእኔ የራስህ ደግሞ ብድር እንዳለብህ አልልህም።  <span class="verse" id="V20">፳&#160;</span>አዎን፥ ወንድሜ ሆይ፥ በጌታ እኔ እንድጠቀምብህ ይሁን፤ በክርስቶስ ልቤን አሳርፍልኝ።  <span class="verse" id="V21">፳፩&#160;</span>ከምልህ ይልቅ አብልጠህ እንድታደርግ አውቄ እንድትታዘዝም ታምኜ እጽፍልሃለሁ።  <span class="verse" id="V22">፳፪&#160;</span>ደግሞ ከዚህም ጋር የማስተናገጃ ቤት አዘጋጅልኝ፤ በጸሎታችሁ ለእናንተ እንድሰጥ ተስፋ አደርጋለሁና።  <span class="verse" id="V23">፳፫&#160;</span>በክርስቶስ ኢየሱስ ከእኔ ጋር የታሰረ ኤጳፍራ  <span class="verse" id="V24">፳፬&#160;</span>አብረውኝም የሚሰሩ ማርቆስና አርስጥሮኮስ ዴማስም ሉቃስም ሰላምታ ያቀርቡልሃል።  <span class="verse" id="V25">፳፭&#160;</span>የጌታችን የኢሱስ ክርስቶስ ጸጋ ከመንፈሳችሁ ጋር ይሁን፤ አሜን። </div><ul class='tnav'>
<li><a href='index.htm'>ወደ ፊልሞና</a></li>
<li><a href='TIT03.htm'>&lt;</a></li>
<li><a href='PHM.htm'>፩</a></li>
<li><a href='HEB01.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 1962, 2003 UBS</a></p>
</div>
</div></body></html>
