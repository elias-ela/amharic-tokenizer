<!DOCTYPE html>
<html lang="am">
<head>
<meta charset="UTF-8" />
<link rel="stylesheet" href="abyssinica.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>መጽሐፍ ቅዱስ የማርቆስ ወንጌል ፩</title>
<meta name="keywords" content="መጽሐፍ ቅዱስ, amh, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>የማርቆስ ወንጌል</a></li>
<li><a href='MAT28.htm'>&lt;</a></li>
<li><a href='MRK.htm'>፩</a></li>
<li><a href='MRK02.htm'>&gt;</a></li>
</ul>
<div class="main">
<div class='mt'>የማርቆስ ወንጌል  
</div><div class='chapterlabel' id="V0"> ፩</div><div class='p'> <span class="verse" id="V1">፩&#160;</span>የእግዚአብሔር ልጅ የኢየሱስ ክርስቶስ ወንጌል መጀመሪያ።  <span class="verse" id="V2">፪-፬&#160;</span>ዮሐንስ በምድረ በዳ እያጠመቀ የንስሐንም ጥምቀት ለኃጢአት ስርየት እየሰበከ መጣ።  <span class="verse" id="V5">፭&#160;</span>የይሁዳም አገር ሁሉ የኢየሩሳሌምም ሰዎች ሁሉ ወደ እርሱ ይወጡ ነበር፥ ኃጢአታቸውንም እየተናዘዙ በዮርዳኖስ ወንዝ ከእርሱ ይጠመቁ ነበር።  <span class="verse" id="V6">፮&#160;</span>ዮሐንስም የግመል ጠጉር ለብሶ በወገቡ ጠፍር ይታጠቅ አንበጣና የበረሀ ማርም ይበላ ነበር።  <span class="verse" id="V7">፯&#160;</span>ተጎንብሼ የጫማውን ጠፍር መፍታት የማይገባኝ ከእኔ የሚበረታ በኋላዬ ይመጣል።  <span class="verse" id="V8">፰&#160;</span>እኔ በውኃ አጠመቅኋችሁ እርሱ ግን በመንፈስ ቅዱስ ያጠምቃችኋል እያለ ይሰብክ ነበር።  <span class="verse" id="V9">፱&#160;</span>በዚያ ወራትም ኢየሱስ ከገሊላ ናዝሬት መጥቶ ከዮሐንስ በዮርዳኖስ ወንዝ ተጠመቀ።  <span class="verse" id="V10">፲&#160;</span>ወዲያውም ከውኃው በወጣ ጊዜ ሰማያት ሲቀደዱ መንፈስም እንደ ርግብ ሲወርድበት አየና። የምወድህ ልጄ አንተ ነህ፥  <span class="verse" id="V11">፲፩&#160;</span>በአንተ ደስ ይለኛል የሚል ድምፅ ከሰማያት መጣ።  <span class="verse" id="V12">፲፪&#160;</span>ወዲያውም መንፈስ ወደ ምድረ በዳ አወጣው።  <span class="verse" id="V13">፲፫&#160;</span>በምድረ በዳም ከሰይጣን እየተፈተነ አርባ ቀን ሰነበተ ከአራዊትም ጋር ነበረ፥ መላእክቱም አገለገሉት።  <span class="verse" id="V14">፲፬-፲፮&#160;</span>በገሊላ ባሕርም አጠገብ ሲያልፍ ስምዖንን ወንድሙንም እንድርያስን መረባቸውን ወደ ባሕር ሲጥሉ አየ፥ ዓሣ አጥማጆች ነበሩና።  <span class="verse" id="V17">፲፯&#160;</span>ኢየሱስም። በኋላዬ ኑና ሰዎችን አጥማጆች እንድትሆኑ አደርጋችኋለሁ አላቸው።  <span class="verse" id="V18">፲፰&#160;</span>ወዲያውም መረባቸውን ትተው ተከተሉት።  <span class="verse" id="V19">፲፱&#160;</span>ከዚያም ጥቂት እልፍ ብሎ የዘብዴዎስን ልጅ ያዕቆብን ወንድሙንም ዮሐንስን ደግሞ በታንኳ ላይ መረባቸውን ሲያበጁ አየ።  <span class="verse" id="V20">፳&#160;</span>ወዲያውም ጠራቸው አባታቸውንም ዘብዴዎስን ከሞያተኞቹ ጋር በታንኳ ላይ ትተው ተከትለውት ሄዱ።  <span class="verse" id="V21">፳፩&#160;</span>ወደ ቅፍርናሆምም ገቡ፤ ወዲያውም በሰንበት ወደ ምኵራብ ገብቶ አስተማረ።  <span class="verse" id="V22">፳፪&#160;</span>እንደ ባለ ሥልጣን ያስተምራቸው ነበር እንጂ እንደ ጻፎች አይደለምና በትምህርቱ ተገረሙ።  <span class="verse" id="V23">፳፫&#160;</span>በዚያን ጊዜም በምኩራባቸው ርኵስ መንፈስ ያለው ሰው ነበረ፤  <span class="verse" id="V24">፳፬&#160;</span>እርሱም። የናዝሬቱ ኢየሱስ ሆይ፥ ከአንተ ጋር ምን አለን? ልታጠፋን መጣህን? ማን እንደ ሆንህ አውቄአለሁ፥ የእግዚአብሔር ቅዱሱ ብሎ ጮኸ።  <span class="verse" id="V25">፳፭&#160;</span>ኢየሱስም። ዝም በል ከእርሱም ውጣ ብሎ ገሠጸው።  <span class="verse" id="V26">፳፮&#160;</span>ርኵሱም መንፈስ አንፈራገጠውና በታላቅ ድምፅ ጮኾ ከእርሱ ወጣ።  <span class="verse" id="V27">፳፯&#160;</span>ሁሉም። ይህ ምንድር ነው? በሥልጣን ርኵሳን መናፍስትን ያዝዛል፤ እነርሱም ይታዘዙለታልና ይህ አዲስ ትምህርት ምንድር ነው? ብለው እስኪጠያየቁ ድረስ አደነቁ።  <span class="verse" id="V28">፳፰&#160;</span>ዝናውም ወዲያው በየስፍራው ወደ ገሊላ ዙሪያ ሁሉ ወጣ።  <span class="verse" id="V29">፳፱&#160;</span>ወዲያውም ከምኵራብ ወጥቶ ከያዕቆብና ከዮሐንስ ጋር ወደ ስምዖንና ወደ እንድርያስ ቤት ገባ።  <span class="verse" id="V30">፴&#160;</span>የስምዖንም አማት በንዳድ ታማ ተኝታ ነበር፥ ስለ እርስዋም ወዲያው ነገሩት።  <span class="verse" id="V31">፴፩&#160;</span>ቀርቦም እጅዋን ይዞ አስነሣት ንዳዱም ወዲያው ለቀቃትና አገለገለቻቸው።  <span class="verse" id="V32">፴፪&#160;</span>ፀሐይም ገብቶ በመሸ ጊዜ፥ የታመሙትንና አጋንንት ያደረባቸውን ሁሉ ወደ እርሱ አመጡ፤  <span class="verse" id="V33">፴፫&#160;</span>ከተማይቱም ሁላ በደጅ ተሰብስባ ነበር።  <span class="verse" id="V34">፴፬&#160;</span>በልዩ ልዩ ደዌም የታመሙትን ብዙዎችን ፈወሰ፥ ብዙዎችንም አጋንንት አወጣ፥ አጋንንትም ክርስቶስ መሆኑን አውቀው ነበርና ሊናገሩ አልፈቀደላቸውም።  <span class="verse" id="V35">፴፭&#160;</span>ማለዳም ተነሥቶ ገና ሌሊት ሳለ ወጣ ወደ ምድረ በዳም ሄዶ በዚያ ጸለየ።  <span class="verse" id="V36">፴፮&#160;</span>ስምዖንና ከእርሱ ጋር የነበሩትም ገሥግሠው ተከተሉት፥  <span class="verse" id="V37">፴፯&#160;</span>ባገኙትም ጊዜ። ሁሉ ይፈልጉሃል አሉት።  <span class="verse" id="V38">፴፰&#160;</span>እርሱም። በዚያ ደግሞ ልሰብክ ወደ ሌላ ስፍራ በቅርብ ወዳሉ መንደሮች እንሂድ ስለዚህ ወጥቻለሁና አላቸው።  <span class="verse" id="V39">፴፱&#160;</span>በምኵራባቸውም እየሰበከ አጋንንትንም እያወጣ ወደ ገሊላ ሁሉ መጣ።  <span class="verse" id="V40">፵&#160;</span>ለምጻምም ወደ እርሱ መጥቶ ተንበረከከና። ብትወድስ ልታነጻኝ ትችላለህ ብሎ ለመነው።  <span class="verse" id="V41">፵፩&#160;</span>ኢየሱስም አዘነለት እጁንም ዘርግቶ ዳሰሰውና። እወድዳለሁ፤ ንጻ አለው።  <span class="verse" id="V42">፵፪&#160;</span>በተናገረም ጊዜ ለምጹ ወዲያው ለቀቀውና ነጻ።  <span class="verse" id="V43">፵፫&#160;</span>በብርቱም ተናግሮ ወዲያው አወጣው፤  <span class="verse" id="V44">፵፬&#160;</span>ለማንም አንዳች እንዳትናገር ተጠንቀቅ፥ ነገር ግን ሄደህ ራስህን ለካህን አሳይ ለእነርሱም ምስክር እንዲሆን ስለ መንጻትህ ሙሴ ያዘዘውን አቅርብ አለው።  <span class="verse" id="V45">፵፭&#160;</span>እርሱ ግን ሲወጣ ብዙ ሊሰብክና ነገሩን ሊያወራ ጀመረ፥ ስለዚህም ኢየሱስ ተገልጦ ወደ ከተማ መግባት ወደ ፊት ተሳነው፥ ነገር ግን በውጭ በምድረ በዳ ይኖር ነበር፤ ከየስፍራውም ወደ እርሱ ይመጡ ነበር። </div><ul class='tnav'>
<li><a href='index.htm'>የማርቆስ ወንጌል</a></li>
<li><a href='MAT28.htm'>&lt;</a></li>
<li><a href='MRK.htm'>፩</a></li>
<li><a href='MRK02.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 1962, 2003 UBS</a></p>
</div>
</div></body></html>
